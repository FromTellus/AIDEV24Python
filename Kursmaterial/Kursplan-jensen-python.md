# Kursplan – Utveckling med Python, grund

**Utbildning och omgång:** AI Developer, YH01797-2022-2  
**Kursens omfattning:** 40 yrkeshögskolepoäng  
**Beslutad av ledningsgrupp:** 2022-06-02  
**Version:** 1  
**Valbar kurs:** Nej  
**Språk:** Kursen ges på svenska. Kurslitteratur på engelska kan förekomma.  
**Förkunskapskrav:** -  

## Innehåll och syfte

Python används bland annat för att utveckla webbapplikationer samt AI-baserade system, tjänster och applikationer. I Utveckling med Python grund och fortsättning får den studerande de kunskaper, färdigheter och kompetenser i programmering med Python som behövs i senare kurser i utbildningen. Kursen innehåller kurslitteratur på engelska. Denna kurslitteratur utvecklar de studerandes förmåga att kommunicera på engelska inom yrkesområdet.

### Utbildningsmoment

- Syntax för Python
- Hur Python kan användas för att lösa olika typer av uppgifter
- Standardbibliotek och ramverk
- Versionshantering

## Kursmål

Efter genomförd kurs med godkänt resultat ska den studerande kunna:

### Kunskaper

1. Syntax för programmeringsspråket Python
2. Objektorienterad programmering och kunna förklara hur större programmeringsuppgifter kan lösas med objektorienterad programmering samt resonera om olika lösningsalternativ
3. Översiktliga kunskaper gällande Pythons standardbibliotek, till exempel genom att visa hur olika programmeringsproblem kan lösas med hjälp av standardbibliotek
4. Översiktliga kunskaper om olika ramverk samt externa bibliotek
5. Versionshantering

### Färdigheter

6. Utveckla pythonprogram
7. Använda pythonbibliotek

### Kompetenser

8. Självständigt reflektera och värdera val som gjorts under genomförandet av programmet och vilken effekt dessa kan ha

## Former för kunskapskontroll

Den studerandes kunskaper, färdigheter och kompetenser bedöms utifrån resultatet av följande kunskapskontroller:

- **Kursmål 1-8:** inlämningsuppgift (IG/G/VG)

Kursbetyget baseras på en sammanvägning av samtliga bedömningsunderlag.

## Principer för betygssättning

Den studerandes prestation betygsätts efter genomförd kurs med betygen Icke Godkänt (IG), Godkänt (G) eller Väl Godkänt (VG).

### Icke Godkänt (IG)

För att få betyget Icke Godkänt (IG) ska den studerande ha genomfört kursen utan att nå alla kursmål.

### Godkänt (G)

För att få betyget Godkänt (G) ska den studerande ha genomfört kursen och nått alla kursmål.

### Väl Godkänt (VG)

För att få betyget Väl Godkänt (VG) ska den studerande ha genomfört kursen och nått alla kursmål. Den studerande ska vidare kunna göra välgrundade och nyanserade tillämpningar av Pythons syntax och bibliotek.
